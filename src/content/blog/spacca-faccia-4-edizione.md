---
draft: false
title: " Torneo spaccafaccia - IV edizione"
snippet: " L'annuale torneo a squadre di palla-prigioniera"
image: {
    src: "https://images.unsplash.com/photo-1627163439134-7a8c47e08208?&fit=crop&w=430&h=240",
    alt: "data structures & algorithms"
}
publishDate: "2024-09-18 16:39"
eventDate: {
    start: "2024-09-22 09:00"
}
category: "SPORT"
tags: [sport, torneo, squadre]
---

Grande successo di pubblico al Movi di Centallo per la seconda edizione del torneo Spaccafaccia (palla prigioniera, come la conoscono tutti). Nella giornata di domenica 22 settembre si sono affrontate 10 formazioni da 7 componenti, dando vita ad una gara entusiasmante. 

Si è andati avanti dal mattino alla sera, senza soluzione di continuità, fino alla proclamazione della compagine vincitrice. A trionfare è stata (nome squadra), ma tutti hanno dimostrato lealtà dentro e fuori dal campo.
Divertimento e sport sono stati gli ingredienti sapientemente cucinati dagli organizzatori, che hanno voluto riproporre il Torneo, dopo la prima volta del 2023.
Pronti, via: fischio d'inizio alle ore 10 con la fase a gironi. Il campetto blu e arancio da basket è diventato l'arena di gioco, mentre i tifosi hanno incitato i valorosi compagni, che non hanno mai perso il sorriso, nemmeno quando il gioco si faceva duro. Nel frattempo c'era chi conversava amabilmente sulle sedie del bar come a bordocampo, raccontandosi delle vacanze ormai passate e degli imminenti piani per il nuovo anno. Il tempo è volato veloce, mentre il sole faceva capolino in cielo.

![Super wide](https://images.unsplash.com/photo-1471128466710-c26ff0d26143?crop=entropy&cs=tinysrgb&fit=max&fm=jpg&ixid=MnwxfDB8MXxyYW5kb218MHx8fHx8fHx8MTY2MDc4MTk3Mw&ixlib=rb-1.2.1&q=80&utm_campaign=api-credit&utm_medium=referral&utm_source=unsplash_source&w=1080)

E poi tutti a tavola per il vero momento di compagnia: il pranzo. Grazie ai cuochi, che avevano lavorato tutta la mattina, i giovani atleti si sono rifocillati e hanno davvero gradito tutto, dal primo al dolce. Nel pomeriggio la sfida è entrata nel vivo con le finali. Dopo l'immancabile e gradita merenda, è venuto il momento della Finalissima che ha catturato gli sguardi di tutti. Dopo il triplice fischio dei giudici ecco la premiazione con le medaglie, la foto di rito e ancora tanti sorrisi: si può dire che alla fine ha vinto la convivialità.

Dal Direttivo si mostrano soddisfatti, ringraziando tutti coloro che in vario modo hanno partecipato e collaborato per la realizzazione della giornata. Fanno sapere che altre iniziative bollono in pentola: a fine ottobre ci sarà il ritorno del torneo Spaccabraccia (pallavolo) e nella stagione invernale una sfida al videogioco Mario Kart. Insomma quella fucina di idee del Movi non smette di riservare (belle) sorprese!
