---
  draft: false
  title: " Tombolata di Natale"
  snippet: "Tombola, cioccolata, vin brulé, panettone e Movi: la cinquina perfetta."
  image: {
    src: "/img/progetti/tombola-natale-24.jpg",
    alt: "Tombolata di natale"
  }
  publishDate: "2024-12-17"
  category: "COMUNITA'"
  tags: ["tombola", "comunità", "natale"]
---
Tombola, cioccolata, vin brulé, panettone e Movi: la cinquina perfetta per scambiarsi gli auguri di buon Natale. Venerdì 20 dicembre, quasi cento persone hanno deciso di riunirsi nel Salone Acli per passare una serata in compagnia.

Poche le regole: mano a mano che vengono chiamati i numeri presenti sul cartoncino, questi sono coperti con la pasta secca. Vince chi, per primo, vede estratti tutti i suoi numeri. 
I presenti, seduti tra i tavoli addobbati di rosso, hanno preso ciascuno la propria cartelletta, che si sperava baciata dalla dea bendata. Pronti, via: «1 (il primo della lista), 30 (un bel voto all'università), 90 (la paura)». Ad ogni partita sono stati assegnati ricchi premi per le cinquine e le famigerate tombole. Immancabili le massime come «La fortuna aiuta gli audaci» o «Sfortunati nel gioco, ma fortunati in amore», citate dal simpatico conduttore che ha animato ogni momento del gioco. 

Verso la metà della serata c'è stata l'interruzione mangereccia. Alcuni volontari si erano adoperati nella preparazione della cioccolata calda e del vin brulé, che si sono ben accompagnati alle fette di panettone e pandoro. Che ambo! Una delizia per il palato! È stata l'occasione perfetta per farsi gli auguri, in vista delle imminenti feste natalizie. Ritrovarsi, festeggiare, giocare, come da sempre fanno i bambini e pure gli adulti.

Dopo il momento di piacevole convivialità, il gioco è proseguito. Altri premi, ancora più considerevoli, sono stati messi in palio e assegnati ai vincitori più lesti (e fortunati): un bracciale, un buono sconto, un sacchetto di cioccolatini. A ciascuno il suo. Alla fine, tutti si sono divertiti e alcuni hanno anche “sbancato”. 

Dagli organizzatori trapela entusiasmo e soddisfazione e, mai come questa volta, un sentito ringraziamento agli gli sponsor che hanno collaborato (non so se volete scriverli). Altre parole di gratitudine sono state rivolte ai giocatori che hanno voluto trascorrere qualche ora insieme.
Con questa serata si è concluso un altro anno di attività organizzate e proposte dal Movi di Centallo. A tutti gli amici e ai collaboratori l'augurio migliore è quello di ritrovarsi presto. Altre nuove attività bollono in pentola per il 2025. 


